En els dos darrers anys han irromput amb força les eines d'intel·ligència artificial (a partir d'ara, IA) en el món educatiu. Se creu que l'impacte que aquest adveniment pot tenir sobre els estudiants i les seves competències no té precedents, i ja s'estan prenent mesures al respecte. Alguns consideren que l'ús abusiu d'aquestes eines per part dels estudiants empitjora el seu aprenentatge. Argumenten que els estudiants deleguen les seves tasques del dia a dia a la IA, de manera que l'aprenentatge deixa de ser un procés gradual i passa a ser puntual: estudiar només abans de l'examen, i delegar la feina quotidiana.
